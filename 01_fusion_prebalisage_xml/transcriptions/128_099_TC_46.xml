<xml><body><div>@r99@</div>
<div>D. willoughby.</div>
<div>my lorde as co<em>nser</em>nig the schryne I had never comandeme<em>n</em>t</div>
<div>to pull hit downe &amp; also hit his bot anente thenke</div>
<div>bot master thwatt<em>es</em> had hit at sente astens &amp; gave</div>
<div>hit to the cherche</div>
<div>also as co<em>nser</em>nig the Rode I was comandyt to polle hit</div>
<div>downe which was above my poure to do alone &amp; so I</div>
<div>&amp; the <em>par</em>yche preste the nexte mornig come to <em>ser</em>tan</div>
<div>of the <em>par</em>yche &amp; schoyde them oure coma<em>n</em>deme<em>n</em>t &amp; thay</div>
<div>mayde answer &amp; sayde the kyng<em>es</em> boke was to the</div>
<div>contrare exsepp ther had bene oblacions or offryng<em>es</em></div>
<div>done un to hit &amp; by &amp; by cassyd that same artekell</div>
<div>to be Redde &amp; then all sayde ther scholde none be</div>
<div>pollyd downe ther &amp; by &amp; by cassyd aloke be sett</div>
<div>of the dore part of ther names be thes mast<em>er</em></div>
<div>pettet wylzam amys goodma<em>n</em> macsede holde fader</div>
<div>baker &amp; all the holle <em>par</em>yche &amp; this was of asonday</div>
<div>in the mornig &amp; the nexte sonday after as I ham</div>
<div>avyssed master twhatt<em>es</em> was mared &amp; ther <master> master pettytt</master></div>
<div>broke the mater to master moylle and he dyd</div>
<div>asche where ever there wor one oblacio<em>n</em> ther</div>
<div>to or no &amp; he sayde nay &amp; then sayde master</div>
<div>moylle then I warrant you let hym stonde</div>
<div>also as co<em>nser</em>nig that ever I preched of ony sante</div>
<div>or thowght one seche thenges I wolde I scholde</div>
<div>never come in heven nor never so ment hyffe I</div>
<div>had I wolde not aplenyd to master comyssare of</div>
<div>that thyng wyche I wolde have mantynde &amp; as</div>
<div>for colver strette I never saw hit I have bene here</div>
<div>bot iiii yere how scholde I have lade colver in honde</div>
<div>&amp; never harde of hyr of my co<em>n</em>syence to this day</div></body></xml>